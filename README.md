## Proje Kurgusu
Bir preshanede, 14 adet pres tezgahı bulunmaktadır. Bu pres tezgahlarının bakım işi outsource edilmiştir. Outsource işini alan bakımcı firma, iki bakımcısını bu preshaneyle ilgilenmeleri için görevlendirmiştir. Bakımcı firma ve preshane ortak bir bilgi işleme sistemi üzerinden bilgi paylaşımında bulunmaktadırlar.

- Bakımcı firma, hangi tarihte hangi pres tezgahının hangi saatler arasında bakıma gireceğini sisteme kaydetmekte ve tezgah operatörleri bu bilgiye göre çalışma saatlerini ayarlamaktadır. 

- Tezgahlarla ilgili bir arıza yaşandığında tezgah operatörleri sistem üzerinden bakım talebi  yapmaktadırlar. Bu arıza eğer üretimi durduracak seviyedeyse “çok acil” olduğu belirtilerek sisteme girilmektedir. Böyle bir durumda arıza, bakımcı firmadan kaynaklanıyorsa, bakımcı firma preshaneye, pres tezgahının durduğu her saat için anlaşılan fiyat üzerinden ceza ücreti ödemektedir. 

- Bakımcılar, gerçekleştirdikleri her bakım sonunda, bakımın ne zaman ve kim tarafından gerçekleştirildiği, bakım tipi (arıza/periyodik bakım), hangi pres tezgahına bakım yapıldığı gibi bilgileri sisteme kaydetmektedir. Ayrıca, eğer talep üzerine bakım yapmışlarsaa preshane çalışanları tarafından açılan bakım talebini kapatmaktadırlar. Eğer periyodik bakım yapmışlarsa bunu da sisteme işlemektedirler.

- Pres tezgahlarının bakımında kullanılan yedek parçalar ve sarf malzemeler şunlardır; pres bıçakları, motor, volan dişli, kavrama fren, krank mili, kam mili, ışık sensörleri, emniyet valfleri, civatalar ve  yağlar. Bakım esnasında kullanılan yedek parça veya sarf malzemeleri sisteme girilmekte ve daha once belirlenen fiyat üzerinden kullanılan malzemeler için aylık ödeme yapılmaktadır.

Preshane sorumlusu şu raporları da almak istemektedir:
1. Açık olan arıza bakım taleplerini,
2. Preslerin toplam arıza bakım sayılarını,
3. Preslere ait arıza bakım ve periyodik bakım esnasında harcanan yedek parça ve sarf malzeme maliyetlerini,
4. Bakımcıya ödemesi daha yapılmamış yedek parça ve sarf malzeme maliyetlerini,
5. Bakım firması tarafından ödemesi yapılmamış ceza ücretlerini,
6. Bakımcıların aylık çalışma saatlerini.
